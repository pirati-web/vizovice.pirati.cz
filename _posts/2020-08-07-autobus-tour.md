---
date:         2020-08-07
category:     blog
tags:         volby
layout:       post
title:        "Piráti v sobotu zahájí tour volebního autobusu budoucnosti. Brázdit celou zemi bude až do voleb"
image:        /assets/img/posts/autobus.jpg
---  

Praha, 7. srpna 2020 – Speciální pirátský volební autobus zahájí v sobotu 8. srpna 2020 svou předvolební jízdu, v průběhu dvou měsíců zavítá do všech koutů České republiky. Kromě představení programu pro krajské a senátní volby a prezentaci krajských kandidátů veřejnosti nabídne autobus také vhled do delší budoucnosti – ať už VR brýlemi, elektrickou jednokolkou nebo holografickým projektorem.

Autobus budoucnosti bude poprvé k vidění v sobotu 8. srpna od 17:00 na Palackého náměstí v Praze. Odtud pak vyráží na dvouměsíční pouť po České republice. „Chceme lidem zprostředkovat zážitek a ukázat možnou podobu budoucnosti. Kromě volebního programu bude autobus ukazovat i vize odborníků o budoucnosti v řízených oblastech. Lidé, kteří navštíví naše akce, mohou vidět hydroponický systém na pěstování plodin, 3D tiskárnu nebo holografický projektor. Zároveň si mohou vyzkoušet virtuální realitu nebo elektrickou jednokolku. Na své si přijdou i děti, pro které máme připravené technologicky zajímavé hračky,” říká volební manažer Pirátů Pavel Štěpánek.

Každý den až do dne konání krajských a senátních voleb mohou občané dorazit na zastávky autobusu a debatovat s představiteli Pirátské strany. Těchto setkání se zúčastní jak jednotliví poslanci, krajští či senátní kandidáti, tak předseda strany Ivan Bartoš. 

**ŠANCE ZMĚNIT ZLÍNSKÝ KRAJ!🖤
Na Masarykovo náměstí ve Vizovicích už 12. srpna od 10.00hod do 11.00hod. dorazí pirátský autobus budoucnosti!✅ Budete moci vyzkoušet nejrůznější moderní technologie od dronů přes 3D tiskárny až po hydroponické pěstování rostlin! 😲
Přijďte za námi okusit budoucnost!🔥**

FB událost je [zde](https://www.facebook.com/events/241121293543863/){:target="_blank"}
 

* [Program tour autobusu a jednotlivých zastávek autobusu + kontaktní osoby](https://pirati.cz/assets/pdf/Roadplan-autobus.pdf)
