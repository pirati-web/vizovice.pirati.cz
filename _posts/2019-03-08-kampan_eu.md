---
date:         2019-03-03
category:     blog
tags:         sněmovna informatika otevřený-stát
layout:       post
title:        "Evropa potřebuje Piráty! Strana zahájila kampaň do Evropského parlamentu"
image:        /assets/img/posts/start-kampane-nod.JPG
author:       Mediální odbor
---
 

Praha, 3. března 2019 – Česká pirátská strana dnes zahájila kampaň k volbám do Evropského parlamentu. Kampaň bude provázet heslo „Evropa potřebuje Piráty”. Program po boku předsedy strany Ivana Bartoše představili čelní kandidáti do europarlamentu Marcel Kolaja, Markéta Gregorová, Mikuláš Peksa, Lukáš Blažej a Jana Koláříková. Hlavními pilíři programu jsou svobodná Evropa, upgrade EU, bohatství, udržitelnost a spravedlnost. 

> „Když se ohlédnu zpátky je jasné, že jsme od minulých eurovoleb ušli s Piráty obrovský kus cesty. Stali jsme se celostátní etablovanou stranou, které průzkumy přisuzují druhé místo, a jsme faktickými lídry opozice,” uvedl v úvodu Bartoš a dodal: „V květnových volbách chceme uspět a ukořistit 20 procent! Evropa potřebuje Piráty! Piráty, kteří navážou na skvělou práci, kterou už naši lidé odvádí ve Sněmovně, Senátu, městech a obcích.”

Lídr kandidátky do Evropského parlamentu Marcel Kolaja zdůraznil, že Evropa potřebuje svobodu. 
> „Evropa je v ohrožení, čelí tlaku populistů, extremistů a nadnárodních korporací, které nás mohou jednoduše o celou řadu svobod a výhod evropské spolupráce připravit. A tomu se chci s pirátským týmem postavit. Téma svobody je pro Piráty extrémně důležité. Budeme proto bojovat za zachování svobody pohybu v unii, internet bez cenzury a proti autoritářům potlačujícím demokracii. Chceme chránit Evropu před hrozbami zvenčí i zevnitř,”  řekl Kolaja.

> „Pro mě je stěžejní jedno slovo, a tím je upgrade, který Evropská unie potřebuje. A co si pod tímto slovem představujeme? Chceme smysluplné rozhodování, podporu a rozvoj Erasmu, pohodlnější pohyb po Evropě a aby byla evropská politika transparentnější a bližší lidem,” 

shrnula dvojka kandidátky, brněnská zastupitelka a předsedkyně evropských Pirátu Markéta Gregorová.

> „Do eurovoleb jdu s prioritou dosáhnout bohatství pro Evropu, aby neztratila důvěru svých občanů. Zaměřujeme se na čtyři oblasti, mezi ty patří transparentní hospodaření s evropskými penězi, reforma evropské zemědělské politiky, vzestup Evropy jako technologického lídra a zásah proti daňovým únikům korporací a daňovým rájům, protože kde firma podniká, tam má také danit,“ 

uvedl poslanec a místopředseda Výboru pro evropské záležitosti Mikuláš Peksa.

Další pilíř představil expert na životní prostředí a oceněný bojovník proti korupci Lukáš Blažej:

> „Mým tématem je udržitelnost, protože i tu Evropa potřebuje. S Piráty půjdeme příkladem v boji proti suchu a dalším dopadům změny klimatu. Také je důležité na naší zemědělské půdě pěstovat jídlo, ne paliva. Dále chceme prosadit moderní přístup k odpadům a aby se lidé mohli zapojit do rozhodování o svém životě a prostředí.“

> „Já věřím, že Evropa potřebuje spravedlnost. Proč? Protože nejsme smetiště Evropy – zasloužíme si stejnou úroveň kvality potravin a spotřebního zboží jako zbytek Evropy. Stejně tak si zasloužíme rovnocenný přístup k digitálním službám, stejné šance pro ženy a muže a fér pracovní podmínky pro všechny,”

uzavřela představení programu personální manažerka a specialistka na rozvojové programy Jana Koláříková.
